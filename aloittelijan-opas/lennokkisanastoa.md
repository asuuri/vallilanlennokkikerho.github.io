---
layout: page
title: Lennokkisanastoa
permalink: /aloittelijan-opas/lennokkisanastoa/
description: Lennokkiharrastuksen termejä ja selityksiä aloittelijoille ja kokeneemmille harrastajille. Tutustu yleisimpiin lyhenteisiin ja käsitteisiin.
keywords: lennokkisanasto, lennokkitermit, rc-sanasto, lennokkiharrastus, ilmailusanasto, aloittelijan opas
lang: fi
---


## A
- **A-kakkonen** – Iso vapaastilentävä liidokki, nykyinen FAI-luokka F1A, aiemmin A2  
- **A-ykkönen** – Pikkuliidokki, nykyään FAI-luokka F1H, aiemmin A1  
- **AM** – Amplitudimodulaatio, käytössä varhaisissa RC-laitteissa  
- **Analoginen servo** – Servo, jota ohjataan pulssinleveysmoduloidulla (PWM) signaalilla; reagoi hitaammin ja vähemmän tarkasti kuin digitaalinen servo.  
- **Abachi, apachi, apassi** – Kevyt puulaji, käytetään viilupinnoitteissa  
- **Araldit** – Luja epoksiliima, hitaasti kovettuva; Araldite on tuotemerkki, jota käytetään yleisnimityksenä tällaiselle liimalle  

## B
- **Balsa** – Kevyt puu, perinteinen lennokkimateriaali  
- **B-tiima** – Iso joukkuenopeuslennokki, jossa käytetään .29-moottoria  
- **Bunttaus** – Liidokin nousuliike siimasta irrotuksen jälkeen  

## C
- **C-grain** – Katso *quarter grain*; viittaa balsan sahaustapaan, joka parantaa jäykkyyttä  
- **CL** – Control line, siimaohjaus  
- **Combat** – Taistelulennokki, erityisesti F2D-luokka  
- **Coupe d’Hiver** – Kumimoottorilennokki  

## D
- **Dekali** – Siirtokuva  
- **Diccoplast** – Katalyyttilakka polttoainesuojaukseen  
- **Diesel** – Puristussytytysmoottori  
- **Digitaalinen servo** – Servo, joka ohjaa asentoaan mikroprosessorin kautta analysoimalla PWM-signaalia, mahdollistaa nopeamman ja tarkemman vasteen.  
- **Drone, drooni** – Moniroottorinen RC-helikopteri kameralla  
- **Dynajet** – Pulssisuihkumoottori (*pulsejet*), joka oli suosittu vanhoissa lennokeissa  

## E
- **Eetteri** – Pienoisdieselin polttoainekomponentti; dietyyylieetteriä käytetään sytytysominaisuuksien parantamiseksi  
- **Epoksi** – Synteettinen hartsi  
- **Esa** – Alkeisliidokki, Ilmailuliiton rakennussarja  
- **Esko 1** – Esan kaltainen alkeisliidokki  

## F
- **FAI-luokat** – Kansainväliset kilpailuluokat  
- **Filmari** – Mikrofilmari, F1D-luokan lennokki  
- **Flapsit, fläpsit** – Laskusiivekkeet  
- **FM** – Taajuusmodulaatio, häiriösuojatumpi kuin AM  
- **Fuili** – Moottorien polttoaine  
- **Fuse** – Lentoajan rajoitin  
- **Fusetus** – Fuse-toiminta  

## G
- **Gigaiset** – 2,4 GHz radiot, nykyisin standardi niiden häiriönsietokyvyn vuoksi  
- **Glideri** – Liidokki  

## H
- **Hakalaite** – Servon edeltäjä; vanha mekaaninen ohjauslaite ennen servojen yleistymistä  
- **Haistartti** – RC-liidokin hinauslaite  
- **Haritus** – Siiven tarkoituksellinen kierous  
- **Harjaton** – Harjaton sähkömoottori  
- **Hartsi** – Lujitemuovien sideaine  
- **Heittis** – Heittoliidokki  
- **Hehkari** – Hehkutulppamoottori  
- **Hehkutulppamoottori** – Moottorityyppi, jossa syttyminen tapahtuu ilman kipinää  
- **Hiilari, hiili** – Hiilikuitu  
- **Hiveri** – Coupe d’hiver -luokan lennokki  
- **Horni** – Ohjauspinnan kääntövipu  
- **Huikka** – Käynnistysryyppy; polttoaineen ruiskuttaminen moottoriin käynnistyksen helpottamiseksi  
- **Huiska** – Potkuri  
- **Hyttynen** – Yksinkertainen kumimoottorilennokki  
- **Händi** – Siimaohjauskahva  

## I
- **IPN** – Isopropyylinitraatti, dieselin lisäaine, joka parantaa syttymistä ja tehoa  

## J
- **Japsi** – Silkkipaperi kevyisiin lennokkeihin  
- **Jetti** – 1. Suihkumoottorilennokki, 2. Vanha lennokkiliima  
- **Jämi** – Jämijärven lentokenttä, erityisesti tunnettu lennokkikisojen ja ilmailutapahtumien pitopaikkana  

## K
- **Kaartolaippa** – Sivuperäsin  
- **Kaasari** – Kaasutin  
- **Kabiini** – Ohjaamon kupu  
- **Kaivo** – Laskeva ilmavirtaus  
- **Kaksimetriset** – 2M RC-liidokkiluokka  
- **Kaputti** – Törmäys  
- **Keikka** – Lennätyssuoritus  
- **Kevlar** – Aramidikuitu  
- **Kide** – Taajuussäätökomponentti  
- **Kikkeri** – Syanoakrylaattiliiman kiihdytin  
- **Kopteri** – Helikopteri  
- **Korkkari** – Korkeusperäsin  
- **Koulinki** – Moottorin suojus  
- **Kupla** – Termiikki  

## L
- **Landari** – Laskuteline  
- **Laput** – Laskusiivekkeet  
- **Lasi** – Lasikuitu  
- **Laskeva** – Laskeva ilmavirtaus  
- **LePo** – Lennokkipojat-kerho  
- **Liidarit** – Siimaohjattavan lennokin ohjausvaijerit  
- **Linkki** – Liitin työntötangolle  
- **LiPo** – Litium-polymeeriakku  
- **Limasin, limanen** – Vapaastilentävä polttomoottorilennokki  
- **Löpö** – Moottoripolttoaine  

## M
- **Maksi** – Tavoitelentoaika  
- **MaLe** – Intin maalilennokki  
- **Mallilennokki** – Lentävä pienoismalli  
- **Megaiset** – Vanhat MHz-alueen radiot (esim. 35 MHz), suurelta osin korvautuneet 2,4 GHz -järjestelmillä  
- **Metis** – Metanoli  
- **Mikrofilmari** – F1D-luokan lennokki  
- **Modelspan** – Lennokkien päällystyspaperi  
- **Munkka** – Munkkiniemen lennokkikerho  
- **Mylar** – Muovikalvo siipien päällystykseen  

## N
- **Nelari** – Nelitahtimoottori  
- **Niksaus** – Siiven taitos, V-kulma  
- **Nitro** – Nitrometaani  
- **Nollakasi** – 0,8-kuutioinen moottori  
- **Nopari** – Sähkömoottorin nopeudensäädin (ESC, Electronic Speed Controller), keskeinen komponentti sähkömoottorilennokeissa  
- **Nöösi** – Nuori lennokkipoika  

## O
- **Oldtimer** – Vanhan ajan lennokki, yleensä 1930–40-lukujen mallien mukainen vapaastilentävä tai RC-lennokki  

## P
- **P-30** – Kumimoottorilennokki, 30 tuuman maksimimitat  
- **Pailoni** – Pylon racing -lennokki, myös tolppa tai käännöspiste kilpailussa, erityisesti F2A-nopeuslennossa  
- **Pemppis** – Polttoaineen täyttöpullo  
- **Pendeliperäsin** – Koko peräsin kääntyy  
- **Pikis** – Pikaliima  
- **Pikkulimasin** – Pienempi F1J-luokan moottorilennokki  
- **Pilli** – Viritetty pakoputki  
- **Pläkä, plägä** – Tyyni keli, mutta myös maaliinlaskualue  
- **Pulsejet** – Katso *Dynajet*  

## Q
- **Quarter grain** – Tietyllä tavalla sahattu balsalevy, vääntöjäykkä  

## R
- **Raaseri** – Nopeuskilpailulennokeista joskus käytetty nimitys, erityisesti F3D-pylonkoneista  
- **Racer-Kilta** – Edesmennyt turkulainen lennokkikerho, tunnettu kovatasoisista siimacombat-piloteistaan  
- **RC** – Radio-ohjaus (radio control)  
- **Rissa** – Risiiniöljy, erityisesti hehkumoottorien voiteluaine, osin korvattu synteettisillä öljyillä  

## S
- **Schrenkung** – Saksaa: siiven haritus. Nykyään käytetään termejä wash-out tai wash-in  
- **Scuderia Arkadia** – Helsingissä toiminut 1950–60-lukujen siimakerho. Toiminta loppui nopeasti, osa jäsenistä siirtyi Munkkaan  
- **Semiskeili** – Lennokki, joka jäljittelee oikeaa konetta, mutta yksityiskohdista on joustettu lento-ominaisuuksien parantamiseksi  
- **Servo** – Servomoottori, ohjaa esim. ohjainpintoja tai kaasua  
- **Silikoniöljy** – Käytetään kumimoottorin voiteluun  
- **Sivari** – 1. Sivuperäsin. 2. (mon.) Sivarit, sivuleikkurit teräslangan katkaisuun  
- **Solari** – Solarfilm-muovikalvo, yksi monista lämpökutistekalvoista (vrt. Monokote, Oracover), kiinnitetään ja kiristetään lämmöllä  
- **Soppa** – Polttoaine, fuili, löpö  
- **Spiidi** – 1. Siimaohjattava F2A-luokan nopeuslennokki. 2. Nopeuslentotehtävä F3B-kisassa  
- **Spinneri, spinkka** – Potkurin napakuppi  
- **Spoilerit** – Lentojarrut  
- **Sportti** – RC-lennokki harjoitteluun, ei täysiverinen taitolentokone  
- **Startteri** – Polttomoottorin sähkökäynnistin  
- **Striimeri** – Kreppinauha taistelulennokin perässä, jota yritetään katkoa  
- **Stuntti** – Taitolennokki; siimakäytössä F2B, RC:ssä F3A  
- **Styrsapaali** – Kevyt solumuovista tehty puistolennokki  
- **Syano** – Syanoakrylaattiliima (esim. Insta-Cure, Zap)  

## T
- **Taimeri** – Lentoajan rajoitin vapaastilentävässä lennokissa  
- **Tiima** – Joukkuenopeuslennokki, F2C-luokka  
- **Tiltti** – Korkeusperäsimen kallistus, jolla lennokki saadaan kaartamaan  
- **Tintti** – Nouseva ilmavirtaus, termiikki  
- **Timeri** – Katso *taimeri*  
- **Toka** – Pikkuliidokki, jossa Olavi Lumeksen suunnittelema siipi; erityisesti suomalainen kilpailuluokka  
- **Tolppa** – Termiikki  
- **Traineri** – Harjoituslennokki  
- **Tsukki** – Heittoliidokki, yleensä yksinkertainen malli, jota käytetään esimerkiksi kerhokisoissa  
- **Tönäri** – 1. Työntötanko. 2. Työntömitta (“mauseri”)  

## U
- **Uniflow** – Tankkiratkaisu siimalennokeissa, suunniteltu erityisesti tasaisen polttoaineensyötön takaamiseen moottorin asennosta riippumatta  

## V
- **Valkka** – Vallilan lennokkikerho, perustettu 1937  
- **Vapari** – Vapaastilentävä lennokki  
- **Varttipailoni** – Pylon-lennokki 2,5 cm³ moottorilla  
- **Vastari** – Vastaanotin  
- **Veivata** – Lennättää taitolentoa, etenkin siimalennokilla  
- **Vinssi** – Sähkövinssi RC-liidokin hinaamiseen  
- **Vispata** – Käynnistää moottori potkurista käsin heittämällä  
- **Vispilä** – Helikopteri  
- **Vääntää** – Lennättää taitolentoa, tehdä temppuja  

## W
- **Wake** – F1B-luokan iso kumimoottorilennokki, ennen C-2  
- **Wash-out** – Siiven haritus, jossa jättöreuna nousee kohti siiven kärkeä  

## X
- **X-luokka** – Kerhotason siimaluokka, sisälsi myös nopeuslentotehtävän  

## Y  
*(Ei lisättävää toistaiseksi.)*

## Z  
*(Ei lisättävää toistaiseksi.)*

## Å  
*(Ei lisättävää toistaiseksi.)*

## Ä
- **Änkkäri, ääntsäri** – Äänenvaimennin, pakollinen polttomoottorilennokissa  

## Ö
- **Öljy** – Fuilin voiteluaine (esim. risiini, synteettinen); sähkömoottori on siistimpi vaihtoehto  

---

**Muista:**
- Mikään ei ole niin helppoa, miltä se näyttää.  
- Kaikkeen menee odotettua enemmän aikaa.  
- Jos jonkin asian voi tehdä väärin, se tehdään väärin.  
- Varaosien määrä varastossa on kääntäen verrannollinen niiden tarpeeseen.  
- Jos tarvitset muttereita _N_ kappaletta, löydät _N−1_.  
- Oikean mittaiseksi leikattu osa on liian lyhyt.  
- Vaihtokelpoiset osat eivät ole vaihtokelpoisia.  
- Jos parannat jotakin ominaisuutta, jokin muu huononee.  
- Löydät kadonneen työkalusi heti ostettuasi uuden.  
- Kun saat kilpailulennokin valmiiksi, se on jo vanhentunut.


<div class="button-container">
<a href="/aloittelijan-opas/" class="button-link">Takaisin aloittelijan oppaaseen</a>
</div>