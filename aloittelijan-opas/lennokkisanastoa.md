---
layout: page
title: Lennokkisanastoa
permalink: /aloittelijan-opas/lennokkisanastoa/
description: Lennokkiharrastuksen termejä ja selityksiä aloittelijoille ja kokeneemmille harrastajille. Tutustu yleisimpiin lyhenteisiin ja käsitteisiin.
keywords: lennokkisanasto, lennokkitermit, rc-sanasto, lennokkiharrastus, ilmailusanasto, aloittelijan opas
lang: fi
---

<style>ul {list-style-type: none;}strong {font-weight: 700;}</style>

### Sisällysluettelo  

<div class="alphabet-nav">
<a href="#a">A</a><a href="#b">B</a><a href="#c">C</a><a href="#d">D</a><a href="#e">E</a><a href="#f">F</a><a href="#g">G</a><a href="#h">H</a><a href="#i">I</a><a href="#j">J</a><a href="#k">K</a><a href="#l">L</a><a href="#m">M</a><a href="#n">N</a><a href="#o">O</a><a href="#p">P</a><a href="#q">Q</a><a href="#r">R</a><a href="#s">S</a><a href="#t">T</a><a href="#u">U</a><a href="#v">V</a><a href="#w">W</a><a href="#x">X</a><a href="#y">Y</a><a href="#z">Z</a><a href="#å">Å</a><a href="#ä">Ä</a><a href="#ö">Ö</a>
</div>

## A

- **AAC** - Polttomoottoreissa käytetty ratkaisu, jossa mäntä ja sylinteri ovat alumiinia ja sylinterin sisäpinta kovakromattu (chromed).
- **ABC** - Kuten AAC, mutta sylinteri messinkiä (brass) tai pronssia (bronze).
- **A-kakkonen** – Iso vapaastilentävä liidokki, FAI-luokka F1A, aikaisemmin A2.
- **A-ykkönen** – Pieni vapaastilentävä liidokki, FAI-luokka F1H, aikaisemmin A1.
- **Abachi (apachi, apassi)** – Kevyt puulaji, käytetään lennokkien viilupinnoitteissa lujuuden ja keveyden vuoksi.
- **Akku** – Virtalähde lennokin sähkömoottorille, vastaanottimelle ja servoille. Yleisin tyyppi LiPo.
- **Alkeisliidokki** – Yksinkertainen, hitaasti lentävä lennokki aloittelijoille, usein ilman moottoria tai kevyellä moottorilla.
- **AM (Amplitudimodulaatio)** – Varhaisissa radio-ohjauslaitteissa käytetty modulointitapa, herkkä häiriöille.
- **Analoginen servo** – Servo, jota ohjataan pulssinleveysmoduloidulla (PWM) signaalilla; hitaampi ja vähemmän tarkka kuin digitaalinen servo.
- **Araldit** – Hitaasti kovettuva, luja epoksiliima; voi myös olla yleisnimi hitaille epoksiliimoille.
- **ARF (Almost-Ready-To-Fly)** – Lähes lentovalmis lennokkisarja, josta puuttuu yleensä radiolaitteet, akku ja laturi. Kasaaminen vie alle viikon.
- **Änkkäri (ääntsäri)** – Polttomoottorin äänenvaimennin.

## B

- **Balansointi** – Akun balansointi, akkukennojen tasapainottaminen, jotta ne latautuvat ja purkautuvat tasaisesti; tärkeää LiPo-akuilla.
- **Balsa** – Kevyt puulaji, perinteinen rakennusmateriaali rakenteiden ja pinnoitteiden tekoon.
- **BEC (Battery Eliminating Circuit)** – Nopeussäätimen ominaisuus, joka syöttää käyttöjännitteen vastaanottimelle, jolloin erillistä akkua ei tarvita.
- **Bensiinimoottori (sparkie)** – Varhaiset lennokkien polttomoottorit olivat kipinätulpalla varustettuja bensiinimoottoreita. Sitten tulivat hehkutulppa- ja dieselmoottorit, jotka yksinkertaisina ja kevyinä syrjäyttivät bensamoottorit. Nyttemmin bensiinimoottorit ovat tulleet takaisin isojen lennokkien voimanlähteinä.
- **Blackout** – Tilanne, jossa lennättäjä menettää hetkellisesti käsityksen lennokin asennosta ja suunnasta, usein kokemattomuuden vuoksi.
- **B-tiima** – Siimaohjattu iso joukkuenopeuslennokki, käyttää viisikuutioista moottoria.
- **Bunttaus** – Liidokin nopea nousuliike siimasta irrotuksen jälkeen.

## C

- **C-rating** – Kuvaa akun kykyä purkaa tai vastaanottaa virtaa suhteessa sen nimelliskapasiteettiin. Esimerkiksi 2200 mAh (2,2 Ah) akku 70C-arvolla voi valmistajan mukaan purkaa jopa 154 A virtaa (2,2 × 70). Erityisen tärkeä LiPo-akkujen suorituskyvyn arvioinnissa. Huomio: Turvallisin latausvirta on yleensä 1C, ellei valmistaja toisin suosittele.
- **C-grain (quarter grain)** – Balsan sahaustapa, joka parantaa jäykkyyttä; levy sahataan puun vuosirenkaiden mukaan tietyllä kulmalla.
- **CL (Control Line)** – Siimaohjaus, jossa lennokkia ohjataan ohjausvaijereilla.
- **Clark Y** - Kauan käytössä ollut, tasapohjainen siipiprofiili. Sopii harjoituslennokkeihin, koska siiven rakentaminen on helppoa tasaisella alustalla. Ei sovellu taitolennokkeihin, joissa käytetään symmetristä, pisaramaista siipiprofiilia.
- **Combat** – Taistelulennokki, erityisesti F2D-luokka, jossa pyritään katkaisemaan vastustajan kreppinauha.
- **Coupe d’Hiver** – F1G-luokan kumimoottorilennokki, pienempi kuin F1B eli wake.

## D

- **Dekali** – Siirtokuva, jota käytetään lennokkien koristeluun, esimerkiksi pienoismalleissa.
- **Diccoplast** – Katalyyttilakka, jota käytetään polttoaineen kestävänä suojapinnoitteena lennokeissa.
- **Diesel** – Puristussytytysmoottori, käyttää polttoaineena eetterin, petrolin ja risiiniöljyn seosta.
- **Digitaalinen servo** – Servo, joka käyttää mikroprosessoria PWM-signaalin analysointiin; nopeampi ja tarkempi kuin analoginen servo.
- **DII (Diesel Ignition Improver)** – Dieselpolttoaineen lisäaine, jolla parannetaan syttyvyyttä. Useimmiten isopropyylinitraatti tai 2-etyyliheksyylinitraatti (2-EHN), aikaisemmin myös amyylinitraatti ja -nitriitti.
- **Drone (drooni)** – Moniroottorinen radio-ohjattava helikopteri, usein varustettu kameralla.
- **Dual-Rate** – Radio-ohjaimen säätö, jolla rajoitetaan ohjainpintojen liikeratoja (herkkyyttä) lennon aikana. Parantaa tarkkuutta, kun suuret liikkeet eivät ole tarpeen.
- **Durali, duralumiini** - Luja alumiiniseos, jota käytetään lentokonerakenteissa ja joka sopii hyvin myös lennokkien metalliosiin.
- **Dynajet** – Pulssisuihkumoottori (pulsejet), käytettiin joskus vanhoissa nopeuslennokeissa. Erittäin meluisa, vaikea käynnistää ja palovaarallinen.

## E

- **Eetteri** – Dietyyylieetteri, dieselin polttoainekomponentti, parantaa sytytysominaisuuksia pienoisdieseleissä.
- **Eka** – Alkeisliidokki, jonka siipi on tehty yhdestä Perussiivestä. Tokan siipi tehdään kahdesta perussiivestä.
- **Elapor** – Elastinen ja kestävä vaahtomuovi, kestää kolhuja paremmin kuin Styrox ja on helppo korjata pikaliimalla.
- **Epoksi** – Synteettinen hartsi tai kaksikomponenttiliima, käytetään lennokkien rakentamisessa ja korjaamisessa.
- **Esa** – Ilmailuliiton alkeisliidokki, suunniteltu yksinkertaiseksi rakennussarjaksi aloittelijoille.
- **Esko 1** – Esan kaltainen alkeisliidokki, suosittu Suomessa harrastuksen aloitukseen.
- **Expo (Exponentiaali)** – Radio-ohjaimen säätö, joka pehmentää ohjainpintojen liikettä lähellä keskiasentoa, mahdollistaen tarkemman ohjauksen pienillä liikkeillä, mutta säilyttää täyden liikkeen laajuuden suuremmilla ohjainliikkeillä.

## F

- **FAI-luokat** – Kansainvälisen ilmailuliiton (FAI) määrittelemät lennokkien kilpailuluokat, kuten F1A, F1B, F2D, F3A jne.
- **Fail Safe** – Turva-asetus radio-ohjausjärjestelmässä, ohjaa servot ennalta määriteltyyn asentoon häiriön sattuessa (esim. kaasu tyhjäkäynnille).
- **Filmari (mikrofilmari)** – Erittäin kevyt F1D-luokan sisälennokki, päällystetty mikrofilmikalvolla.
- **Flapsit (fläpsit)** – Laskusiivekkeet (laipat), ohjainpinnat, jotka lisäävät nostovoimaa ja hidastavat lennokkia laskeutumisen ja nousun aikana.
- **Flaperon** – Ohjainpinta, joka yhdistää siivekkeiden ja laippojen toiminnot. Toimii käännöksissä siivekkeen tavoin ja laskeutumisessa hidastaa lennokkia kuten laskusiiveke.
- **FM (Taajuusmodulaatio)** – Radio-ohjauslaitteiden modulointitapa, sietää paremmin häiriöitä kuin AM.
- **Foam** – Yleisnimitys vaahtomuoville, kuten Styrox tai Depron, käytetään kevyiden lennokkien rakentamiseen.
- **FPV (First Person View)** – Lennokkiin tai droneen asennettu videokamera lähettää reaaliaikaista videokuvaa lennättäjälle, jolla on videolasit silmillään ja saa vaikutelman siitä, kuin lentäisi itse koneensa mukana. Suosio kasvanut nopeasti.
- **Fuili** – Slangitermi polttomoottorin polttoaineelle, yleensä metanoli-öljyseokselle, voi sisältää nitrometaania.
- **Fuilitaimeri** – Moottorin käyntiajan rajoitin vanhoissa vapaastilentävissä lennokeissa, katkaisee polttoaineen virtauksen.
- **Fuse** – Lentoajan rajoitin vapaastilentävissä lennokeissa, estää lennokin karkaamisen.
- **Fusetus** – Fuse-toiminnon käyttö, esimerkiksi lennon päättäminen ajastimella.

## G

- **Gigaiset** – 2,4 GHz radiot, nykyinen standardi niiden häiriönsietokyvyn ja luotettavuuden vuoksi.
- **Glideri** – Liidokki, lennokki, joka lentää pääasiassa liitämällä ilman moottoria tai käyttää moottoria vain nousuun.

## H

- **Hakalaite** – Servon edeltäjä, vanha mekaaninen ohjauslaite, käytössä ennen nykyaikaisia servoja.
- **Haistartti** – RC-liidokin hinauslaite, jossa on kumiköysi, nailonsiimaa, laskuvarjo ja avainrengas.
- **Halltex** - Huokoinen kuitulevy, joka soveltuu rakennusalustaksi, koska siihen on helppo työntää nuppineuloja liimattavien osien pitämiseksi paikallaan. Tunnettiin ennen myös insuliittina.
- **Haritus** – Siiven tarkoituksellinen kierto (wash-out tai wash-in), parantaa lento-ominaisuuksia.
- **Harjaton** – Harjaton sähkömoottori, tehokas ja huoltovapaa, yleinen nykylennokeissa.
- **Hartsi** – Lujitemuovien sideaine, esimerkiksi lasi- tai hiilikuiturakenteissa.
- **Hehkari (hehkutulppamoottori)** – Moottori, jossa sytytys tapahtuu hehkutulpalla ilman kipinää, käyttää metanolipolttoainetta.
- **Hehkutulppa** - Sisältää platinasta valmistetun vastuslankakierukan, jota käynnistettäessä hehkutetaan noin 1,5 voltin jännitteellä. Hehkulangan kuumuus ja platinan katalyyttivaikutus yhdessä sytyttävät polttoaineen. Kun moottori on käynnistynyt, voidaan virtajohdot irrottaa eikä virtalähdettä tarvita lennokin mukana. Huolellinen lennättäjä varaa mukaan kentälle varatulppia, sillä ne palavat toisinaan, jos hehkutusjännite on liian korkea.
- **Heittis** – Heittoliidokki, yksinkertainen käsin heitettävä lennokki.
- **Hiilari (hiili)** – Hiilikuitu, kevyt ja luja materiaali lennokkien rakenteissa.
- **Hiveri** – Ks. Coupe d’Hiver.
- **Horni** – Ohjauspinnan kääntövipu, yhdistää servon työntötangon ohjainpintaan.
- **Huikka** – Käynnistysryyppy, pieni määrä polttoainetta ruiskutetaan moottoriin käynnistyksen helpottamiseksi.
- **Huiska** – Potkuri.
- **Hyttynen** – Yksinkertainen kumimoottorilennokki, sopii ensimmäiseksi kumimoottorilennokiksi.
- **Händi** – Siimaohjattavan lennokin ohjauskahva.

## I

- **Ilmailuradio** - Laite, jolla voi puhua ja kuunnella ilmailun radiotaajuuksia. Tarvitsee luvan, joten lennokkiharrastuksessa sitä käytetään harvoin, esimerkiksi isoissa tapahtumissa.
- **Ilmailuskanneri** - Laite, joka kuuntelee lentokoneiden ja lennonjohdon radiopuhetta. Ei vaadi lupaa, ja lennokkiharrastajat voivat käyttää sitä tarkistaakseen, onko lähellä muuta lentoliikennettä.
- **Ilmaruuvi** - RC-kaasuttimen säätöruuvi, jolla säädetään tyhjäkäyntiseos.
- **IPD (Intelligent Pulse Decoding)** – Häiriönpoistotekniikka ikivanhoissa PPM-radioissa, suodattaa epärealistiset ohjauskäskyt.
- **IPN (Isopropyylinitraatti)** – Dieselpolttoaineen lisäaine, parantaa syttymistä ja tehoa.

## J

- **Jalka (foot, mon. feet)** – Anglosaksinen pituusmitta, 12 tuumaa. Käytetään ilmailussa mm. korkeuden ilmaisemiseen.
- **Japsi** – Silkkipaperi, käytetään kevyiden lennokkien päällystämiseen, erityisesti vapaastilentävissä malleissa.
- **Jetti** – 1. Suihkumoottorilennokki. 2. Eräs kotimainen, nopeasti kuivuva lennokkiliima, jota ei enää valmisteta.
- **Jämi** – Jämijärven lentokenttä, tunnettu lennokkikisojen ja ilmailutapahtumien pitopaikka Suomessa. Hyvä rinne RC-liidokkien lennättämiseen rinnetuulessa.
- **Jättöreuna** - Siiven takareuna.

## K

- **Kaartolaippa** – Vapariharrastajien (ks. vapari) käyttämä nimitys sivuperäsimestä.
- **Kaasari** – Kaasutin, säätelee polttoaineen ja ilman seosta polttomoottorissa.
- **Kabiini** – Ohjaamon kupu, erityisesti pienoismalleissa, jäljittelee oikean lentokoneen ohjaamoa.
- **Kaivo** – Laskeva ilmavirtaus, vastakohta termiikille, voi hankaloittaa liidokin lentoa.
- **Kaksimetriset** – RC-liidokkiluokka, jossa siipien kärkiväli on korkeintaan 2 metriä.
- **Kampikammio** - Polttomoottorin runko-osa, johon kampiakseli on laakeroitu. Sylinterin jäähdytysvaippa on usein samaa rakennetta kampikammion kanssa, mutta voi olla myös erillinen osa, joka liitetään ruuveilla kampikammioon tai hienokierteellä suoraan sylinterin ympärille.
- **Kaputti** – Slangitermi lennokin törmäykselle tai hajoamiselle.
- **Keikka** – Lennätyssuoritus, esimerkiksi kilpailulento tai harjoitus.
- **Kenttäakku** – Pieni 12 V akku, joka toimii kenttävarusteiden, kuten startterin ja hehkun, virtalähteenä.
- **Keppi (chicken stick)** – Työkalu polttomoottorin käynnistämiseen potkurista turvallisesti käsin.
- **Kevlar** – Aramidikuitu, kevyt ja luja materiaali, käytetään lennokkien vahvistamiseen.
- **Kide** – Menneen ajan radio-ohjauslaitteiden taajuussäätökomponentti, määrittää lähettimen ja vastaanottimen kanavan.
- **Kikkeri (kicker)** – Syanoakrylaattiliiman kiihdytin, nopeuttaa liiman kovettumista.
- **Klunkki** – Polttoainetankin messinkipaino, pitää letkun pään polttoaineessa kaikissa asennoissa.
- **Kohtauskulma** - Siipiprofiilin keskiviivan ja ilmavirtauksen välinen kulma, joka vaikuttaa nostovoiman suuruuteen. Kun kohtauskulmaa kasvatetaan liikaa, ilmavirtaus irtoaa siivestä ja siipi sakkaa. Sakkaus tapahtuu aina samalla kohtauskulmalla, mutta sakkausnopeus on riippuvainen siipikuormituksesta. Raskas kone sakkaa suuremmalla nopeudella kuin kevyt.
- **Kokovartalokierre** – Slangitermi hallitsemattomalle syöksykierteelle, usein sakkauksen seuraus.
- **KOLLARI** – Pieni rengasmainen lukitsin, jota käytetään esimerkiksi akselin päässä pyörän paikallaan pitämiseen. Kiinnitetään usein pienellä kuusiokoloruuvilla.
- **Kolmio** – Ks. ohjauskolmio.
- **Koneruuvi** - Ruuvi, jonka kanssa käytetään mutteria. Yleisimmät koot lennokkiharrastajan tarvikevarastossa lienevät M3 ja M4, mutta myös tuumajärjestelmän mukaisia ruuveja (esim. UNC 4-40) tulee varsinkin amerikkalaisten rakennussarjojen ja tarvikkeiden mukana. Ne eivät ole vaihtokelpoisia keskenään, vaikka koot olisivatkin lähellä toisiaan.
- **Kopteri, kopu, kopukka** – Helikopteri, radio-ohjattava tai vapaastilentävä.
- **Korkkari** – Korkeusperäsin, ohjaa lennokin nousua ja laskua.
- **Koulinki** – Moottorin suojus, esimerkiksi polttomoottorin suojakupu.
- **Kupla** – Termiikki, nouseva ilmavirtaus, jota liidokit hyödyntävät.
- **Kuski** – Slangitermi lennättäjälle, erityisesti radio-ohjattavien lennokkien tai dronejen ohjaajalle.
- **Kärkisakkaaja** - Lennokki, jonka siivessä sakkaus alkaa kärjestä. Vaarallinen ominaisuus, jota pyritään välttämään rakentamalla siipeen haritusta (wash-out).

## L

- **Landari** – Laskuteline.
- **Laput** – Laskusiivekkeet, lisäävät siiven nostovoimaa ja samalla ilmanvastusta, mahdollistavat lähestymisen pienemmällä nopeudella kuin ns. sileällä koneella.
- **Lasi** – Lasikuitu, käytetään lennokkien rakenteiden vahvistamiseen.
- **Laskeva** – Laskeva ilmavirtaus, vastakohta termiikille, hankaloittaa liitoa.
- **Latenssi** – Viive kameran kuvan siirtymisessä FPV-laseihin, mitattuna millisekunneissa.
- **Lennokkiliima** – Nitroselluloosapohjainen liima, jota käytetään erityisesti lennokkimallien rakentamisessa. Sisältää usein asetonia ja muodostaa nopeasti kuivuvan, vahvan liitoksen. Soveltuu erityisesti balsan ja paperin liimaamiseen. Ohennettuna toimii myös lennokkilakkana. Esimerkkejä ovat Uhu Hart ja Ilmailuliiton valkoisessa tuubissa myyty perinteinen lennokkiliima.
- **LePo** – Lennokkipojat, helsinkiläinen lennokkikerho.
- **Liidokki** – Lennokki, joka lentää pääasiassa liitämällä, sopii myös aloittelijoille.
- **Liidarit** – Teräslangat tai vaijerit siimaohjattavan lennokin ohjauskolmiosta siiven kärkeen. Varsinaiset ohjaussiimat liitetään liidareihin siimaklipseillä.
- **Lennunet** – Lennokit.net, Suomen suurin lennokkiharrastajien keskustelufoorumi, jossa käsitellään lennokeita, helikoptereita ja muita pienoisilma-aluksia; yhteisö tunnetaan rakentelu-, lento- ja teknologia-aiheisista keskusteluistaan.
- **LiPo (Litium-Polymeeri)** – Tehokas ja kevyt akku, vaatii huolellista käsittelyä.
- **Limasin (limanen)** – Vapaastilentävä polttomoottorilennokki. Erittäin tekninen, vaikea ja kallis laji, ei aloittelijoille.
- **Linkki** – Liitin, joka yhdistää työntötangon servoon tai ohjainpintaan.
- **Lujuusluokka** - Koneruuvin kestävyydestä kertova kaksiosainen numerotunnus, esim. 8.8 tai 12.9. Älä korvaa 12.9-luokiteltuja ruuveja pehmeämmillä 8.8-ruuveilla lennokin kriittisissä osissa (esim. helikopterin roottorilapojen kiinnitys), ne voivat leikkaantua poikki ja aiheuttaa onnettomuuden.
- **Löpö** – Polttoaine, fuili, soppa.

## M

- **Maksi** – Tavoitelentoaika vapaastilentävissä lennokeissa.
- **MaLe** – Intin maalilennokki, käytetty sotilaskoulutuksessa.
- **Mallilennokki** – Lentävä pienoismalli, jäljittelee oikeaa lentokonetta tarkasti.
- **Mankka** – Slangitermi radio-ohjaimelle tai lähettimelle, jota käytetään lennokin ohjaamiseen.
- **Megaiset** – Vanhat MHz-alueen radiot (esim. 35 MHz), suurelta osin korvattu 2,4 GHz -järjestelmillä.
- **Metis** – Metanoli, hehkutulppamoottorin pääasiallinen polttoaine.
- **Mikrofilmari** – F1D-luokan kevyt lennokki, päällystetty mikrofilmikalvolla sisäkäyttöön.
- **Miksaus** – Radio-ohjausjärjestelmän toiminto, yhdistää ohjainpintoja (esim. siivekkeet ja jarrut).
- **Modelspan** – Lennokkien päällystyspaperi, kevyt, mutta melko hauras materiaali.
- **Monokote** – Lämpökutistekalvo siipien ja peräsinten päällystämiseen. Muita merkkejä mm. Oracover ja Solarfilm.
- **Munkka** – Munkkiniemen lennokkikerho, tunnettu helsinkiläinen kerho.
- **Muisti-ilmiö** – Menneiden NiCd-akkujen ominaisuus, kapasiteetti voi pienentyä ilman säännöllistä tyhjennystä.
- **Mylar** – Muovikalvo, käytetään siipien päällystämiseen kevyissä lennokeissa.

## N

- **Naula (pound, lb, mon. lbs)** – Anglosaksinen massan yksikkö, kuusitoista unssia, 453,6 grammaa.
- **Nelari** – Nelitahtimoottori, harvinaisempi kuin kaksitahtinen hehkutulppamoottori.
- **Neula, neulaventtiili** – Ilma-polttoaineseoksen säätöventtiili.
- **Niksaus** – Siiven V-kulma, parantaa vakautta ja lento-ominaisuuksia.
- **Nitro** – Nitrometaani, polttoaineen lisäaine, parantaa moottorin tehoa ja tyhjäkäyntiä.
- **Nollakasi** – 0,8-kuutioinen moottori, pieni polttomoottori lennokeissa.
- **Nopari** – Sähkömoottorin nopeudensäädin (ESC), säätää moottorin tehoa ja nopeutta.
- **Nosto** - Termiikki, tintti, kupla, tolppa.
- **Nostovoima** - Ilmavirtauksessa olevan siiven tuottama voima, joka on vastakkaissuuntainen painovoiman kanssa. Kun molemmat ovat yhtä suuria, lennokki lentää vaakalentoa.
- **Nöösi** – Slangitermi nuorelle lennokkipojalle, usein kerhon aloitteleva jäsen.

## O

- **Ohjauskolmio (Bellcrank)** – Kone-elin, joka siirtää ohjaussiimojen liikkeen työntötangolle. On useimmiten kolmion muotoinen, siitä nimi.
- **Oldtimer** – Vanhan ajan lennokki, yleensä 1930–40-lukujen mallien mukainen, vapaastilentävä tai RC.
- **Opetuskaapeli** – Järjestelmä, joka yhdistää opettajan ja oppilaan radiolähettimet, mahdollistaa ohjauksen turvallisen siirron koulutuksessa.
- **Opetuskytkin** – Radiolähettimen kytkin, jolla opettaja voi siirtää ohjauksen oppilaalle koulutuksessa.
- **Osasakkaus** - Lentotila, jossa ilmavirtaus on jo osittain irronnut siivestä ja lennokki vajoaa voimakkaasti, mutta on vielä ohjattavissa, koska virtaus on kiinni siiven kärjissä, jossa siivekkeet sijaitsevat.
- **Öljy** – Polttoaineen voiteluaine, esimerkiksi risiiniöljy tai synteettinen öljy; sähkömoottorit eivät tarvitse öljyä.

## P

- **P-30** – Kumimoottorilennokki, maksimimitat 30 tuumaa, suosittu kilpailuluokka.
- **Pailoni** – Pylon racing -lennokki.
- **Paino, painovoima** - Maan vetovoiman aiheuttama voima, joka on vastakkaissuuntainen nostovoiman kanssa. Kun molemmat ovat yhtä suuria, lennokki lentää vaakalentoa.
- **Pauna (pound)** – Ks. naula.
- **Pemppis** – Polttoaineen täyttöpullo, käytetään polttomoottorin tankkaamiseen.
- **Pendeliperäsin** – Koko peräsin kääntyy, yksinkertainen ohjausmekanismi.
- **Pikis** – Slangitermi pikaliimalle, esimerkiksi syanoakrylaattiliimalle.
- **Perussiipi** – Olavi Lumeksen suunnittelema solumuovinen siipiaihio, jota käytetään mm. Toka-liidokissa.
- **Pikkulimasin** – Pienempi F1J-luokan vapaastilentävä moottorilennokki.
- **Pilli** – Viritetty pakoputki, parantaa moottorin suorituskykyä.
- **Pinnataulu** – Lennätysalueen taulu, jolla varataan radiotaajuus pyykkipojalla päällekkäisyyksien välttämiseksi.
- **Pläkä (plägä)** – Tyyni keli, ihanteellinen lennättämiseen; myös maaliinlaskualue.
- **Potkuri** – Moottorin pyörittämä osa, tuottaa työntövoiman; koko ilmoitetaan halkaisijana ja nousuna tuumissa (esim. 8”x6”).
- **PPM (Pulse Position Modulation)** – Menneen ajan yksinkertainen lähetystekniikka radio-ohjauslaitteissa.
- **Prop Saver** – Sähkömoottorin potkurin kiinnitysmekanismi, suojaa potkuria maakosketuksissa.
- **Puistolennokki** – Pieni, kevyt ja hiljainen sähkömoottorilennokki, sopii pienille alueille.
- **Pulsejet** – Pulssisuihkumoottori, katso Dynajet.

## Q

- **Quarter grain** – Balsan sahaustapa, tekee levystä vääntöjäykän, sama kuin C-grain.

## R

- **Raaseri** – Nopeuskilpailulennokki, erityisesti F3D-pylonkoneista käytetty nimitys.
- **Racer-Kilta** – Turkulainen, jo lopettanut lennokkikerho, tunnettu siimaohjattujen taistelulennokkien piloteista.
- **Radiohäiriö** – Häiriö radiotaajuudella, voi aiheuttaa ohjauksen menetyksen, usein päällekkäisten taajuuksien vuoksi.
- **Radiokuri** – Säännöt, joilla estetään päällekkäiset radiotaajuudet samalla lennätysalueella.
- **RC (Radio Control)** – Radio-ohjaus, lennokin ohjaaminen radiolähettimellä.
- **Rissa** – Risiiniöljy, hehkutulppamoottorien voiteluaine, osin korvattu synteettisillä öljyillä. Myös dieselmoottoreissa käytetään risiiniöljyä.
- **RTF (Ready-To-Fly)** – Täysin lentovalmis lennokkisarja, sisältää kaiken tarvittavan, kootaan yleensä yhdessä illassa.

## S

- **Sakkaus** - Kun siiven kohtauskulma kasvaa liian suureksi, ilmavirtaus irtoaa siivestä ja nostovoima katoaa. Seurauksena huomattava korkeuden menetys, vaarallista matalalla.
- **Sakkausnopeus** – Nopeus, jossa siipi sakkaa. On riippuvainen siipikuormituksesta, muttei kohtauskulmasta.
- **Schrenkung** – Saksankielinen termi siiven haritukselle, nykyään käytetään termejä wash-out tai wash-in.
- **Scuderia Arkadia** – Helsingissä 1950–60-luvuilla toiminut siimalennokkiharrastajien kerho, toiminta loppui nopeasti.
- **Semiskeili** – Lennokki, joka jäljittelee oikeaa lentokonetta, mutta lento-ominaisuuksien vuoksi yksityiskohdista on tingitty.
- **Servo** – Servomoottori, ohjaa lennokin ohjainpintoja tai kaasua radiolähettimen signaalien perusteella.
- **Siimaklipsit, klipsit** – Liittimet, joiden avulla ohjaussiimat yhdistetään liidareihin.
- **Siipikuormitus** – Lennokin paino jaettuna siipipinta-alalla, vaikuttaa mm. sakkausnopeuteen ja laskeutumisen helppouteen.
- **Siipiprofiili** – Siiven poikkileikkausmuoto, joka määrittää sen aerodynaamiset ominaisuudet, kuten nostovoiman ja vastuksen.
- **Siivekkeet** – Siivissä olevat ohjainpinnat, kallistavat lennokkia käännöksissä liikkuessaan vastakkaisiin suuntiin.
- **Sileä** – Kun lentojarruja tai laskusiivekkeitä ei käytetä loppulähestymisessä ja laskussa, lasku sanotaan tehtävän sileänä.
- **Silikoniöljy** – Kumimoottorin voiteluaine, joka mahdollistaa kumimoottorin säikeiden liukumisen toisiaan vasten ja näin kumiin voidaan vetää enemmän kierroksia ilman, että se katkeaa.
- **Sinisiipi** – Hyttysen kaltainen, yksinkertainen ja kevyt sisäkumimoottorilennokki.
- **Sivari** – 1. Sivuperäsin, ohjaa lennokin suuntaa. 2. Sivuleikkurit, käytetään teräslangan katkaisuun.
- **Skaalalennokki, skeili** – Pienoismalli oikeasta lentokoneesta, tarkasti jäljitelty ulkonäöltään, mallilennokki.
- **Solari** – Solarfilm-muovikalvo, lämpökutistekalvo siipien päällystykseen, kuten Monokote tai Oracover.
- **Soppa** – Slangitermi polttoaineelle, synonyymi fuilille ja löpölle.
- **Spiidi** – 1. Siimaohjattava F2A-luokan nopeuslennokki. 2. Nopeuslentotehtävä F3B-kilpailussa.
- **Spinneri (spinkka)** – Potkurin napakuppi, parantaa aerodynamiikkaa ja ulkonäköä. Helpottaa myös startterin käyttöä polttomoottorin käynnistyksessä.
- **Spoilerit** – Lentojarrut, kasvattavat ilmanvastusta ja jyrkentävät liukukulmaa laskeutumisen aikana.
- **Sportti** – RC-harjoituslennokki, yksinkertaisempi kuin täysiveriset taitolennokit.
- **Startteri** – Polttomoottorin sähkökäynnistin, helpottaa moottorin käynnistämistä.
- **Striimeri** – Kreppinauha taistelulennokin perässä, vastustaja yrittää katkaista sen.
- **Stuntti** – Taitolennokki, joko siimaohjattu (luokka F2B) tai radio-ohjattu (F3A).
- **Styroksi, styrox** – Polystyreeni, kevyt mutta hauras vaahtomuovi lennokkien rakentamiseen.
- **Styrsapaali** – Kevyt solumuovista tehty puistolennokki, kestää kolhuja.
- **Syano** – Syanoakrylaattiliima, nopea pikaliima lennokkien kokoamiseen ja korjaamiseen.
- **Syntetisaattori, syntikka** – Radio-ohjauslaite, joka vaihtaa taajuutta ilman kiteiden vaihtoa.

## T

- **Taimeri (timeri)** – Lentoajan rajoitin vapaastilentävissä lennokeissa. Tyypillisesti taimeri päästää korkeusperäsimen kääntymään pystyyn säädetyn ajan kuluttua, jolloin lennokki laskeutuu alas kuin hissillä. Ks. Fuilitaimeri.
- **Takakansi** - Polttomoottorin kampikammion irrotettava takaosa, useimmiten kiinni kolmella tai neljällä koneruuvilla, mutta myös kierteellisiä takakansia käytetään, jolloin niiden avaamiseen tarvitaan erikoistyökalu.
- **Tiima** – Joukkuenopeuslennokki, siimaohjattujen lennokkien F2C-kilpailuluokka.
- **Tiltti** – Korkeusperäsimen kallistus, saa lennokin kaartamaan haluttuun suuntaan.
- **Tintti** – Slangitermi termiikille, nousevalle ilmavirtaukselle.
- **Toka** – Pikkuliidokki, suomalainen kilpailuluokka, jossa on Olavi Lumeksen suunnittelema solumuovisiipi. Ks. Perussiipi.
- **Tolppa** – Termiikki, nouseva ilmavirtaus, kuvataan usein pylvääksi.
- **Torsio** – Siiven etureunan rakenne (esim. D-muotoinen kotelo tai etureunan levypäällystys), joka lisää siiven kiertojäykkyyttä ja estää sen vääntymistä lennon aikana.
- **Traineri** – Harjoituslennokki, suunniteltu aloittelijoille helppoon lennättämiseen.
- **Trapetsisiipi** – Siiven muoto, joka kapenee tasaisesti tyvestä kärkeen.
- **Trimmivipu** – Radio-ohjaimen säätövipu, jolla hienosäädetään lennokin ohjainpintoja vakaaseen lentoon.
- **Tsukki** – Heittoliidokki, yksinkertainen malli, usein käytetty kerhokisoissa.
- **Tuuma (inch)** – Anglosaksinen pituusmitta, 25,4 mm. Et voi välttyä törmäämästä näihin, jos hankit amerikkalaisen rakennussarjan tai tarvikkeita. Myös potkurikoot ilmoitetaan yleisesti tuumina, esim. 8” x 6” -potkurin halkaisija on kahdeksan ja nousu kuusi tuumaa.
- **Tönäri** – 1. Työntötanko, yhdistää servon ohjainpintaan. 2. Työntömitta, slangiksi “mauseri”.

## U

- **Uniflow** – Tankkiratkaisu siimaohjattavissa lennokeissa, varmistaa tasaisen polttoaineensyötön polttoaineen pinnankorkeudesta riippumatta.
- **Unssi (ounce, oz)** – Anglosaksinen massan yksikkö, 28,35 grammaa. Amerikkalaiset ilmoittavat lennokkiensa ja niiden osien painot unsseina.

## V

- **Valkka** – Vallilan lennokkikerho, perustettu 1937, Suomen vanhin yhä toimiva lennokkikerho.
- **Vapari** – Vapaastilentävä lennokki, lentää ilman radio- tai siimaohjausta.
- **Varttipailoni** – Pylon-lennokki, käyttää 2,5 cm³ moottoria, kilpailuluokka.
- **Vastamäntä** – Pienoisdieselin osa. Sylinteriholkin sisällä on varsinainen mäntä, joka pyörittää kampiakselia kiertokangen välityksellä, ja sitä vastapäätä vastamäntä, jota voidaan siirtää sylinterin kannessa olevalla ns. puristusruuvilla ja näin muuttaa puristussuhdetta jopa moottorin käydessä.
- **Vastari** – Lennokkiin sijoitettu vastaanotin, joka vastaanottaa radiolähettimen ohjaussignaalit.
- **Vastus** - 1. Ilmavirran ja lennokin pintojen välisestä kitkasta aiheutuva voima, joka jarruttaa lennokin etenemistä ilmassa. Vastusta voidaan myös tarkoituksellisesti kasvattaa lentojarrujen avulla, jotta liukukulmaa saadaan laskussa jyrkennettyä laskeutumisen helpottamiseksi. 2. Sähkötekninen komponentti, jonka ominaisuutta kutsutaan resistanssiksi, yksikkönä ohmi.
- **Veivata** – Lennättää taitolentoa, erityisesti siimaohjatuilla lennokeilla.
- **VETOKULMA** – Potkurin akselin tai moottorin asennuskulma suhteessa lennokin rungon pituusakseliin. Moottori asennetaan usein vetämään hieman alas ja oikealle potkurin aiheuttamien vääntö- ja kiertovaikutusten kompensoimiseksi.
- **Vinssi** – Sähkövinssi, käytetään RC-liidokkien hinaamiseen korkealle.
- **Vispata** – Käynnistää polttomoottori potkurista käsin heittämällä.
- **Vispilä** – Slangitermi helikopterille, viittaa roottoreihin.
- **Vääntää** – Lennättää taitolentoa, tehdä akrobaattisia liikkeitä.

## W

- **Wake** – F1B-luokan iso kumimoottorilennokki, aiemmin tunnettu nimellä C-2.
- **Wash-out** – Siiven haritus, jättöreuna nousee kohti siiven kärkeä, parantaa vakautta.

## X

- **X-luokka** – Kerhotason siimaohjausluokka, sisälsi aikaisemmin myös nopeuslentotehtävän.

## Y

(Ei termejä tässä kategoriassa.)

## Z

(Ei termejä tässä kategoriassa.)

## Å

(Ei termejä tässä kategoriassa.)

## Ä

(Ei termejä tässä kategoriassa, änkkäri listattu A-kirjaimella.)

## Ö

(Ei termejä tässä kategoriassa, öljy listattu O-kirjaimella.)

---

 **Muista:**

- Mikään ei ole niin helppoa, miltä se näyttää.  
- Kaikkeen menee odotettua enemmän aikaa.  
- Jos jonkin asian voi tehdä väärin, se tehdään väärin.  
- Varaosien määrä varastossa on kääntäen verrannollinen niiden tarpeeseen.  
- Jos tarvitset muttereita *N* kappaletta, löydät *N-1*.  
- Oikean mittaiseksi leikattu osa on liian lyhyt.  
- Vaihtokelpoiset osat eivät ole vaihtokelpoisia.  
- Jos parannat jotakin ominaisuutta, jokin muu huononee.  
- Löydät kadonneen työkalusi heti ostettuasi uuden.  
- Kun saat kilpailulennokin valmiiksi, se on jo vanhentunut.
