---
layout: page
title:  Jäsenkirje
date:   2019-11-26 07:00:00 +0200
---

**Hyvä valkkalainen!**

Kuluvan vuoden kuulumisia:
Yhdistyksen vuosikokouksessa 24.03.2019 valittiin uusi johtokunta kahdeksi vuodeksi, koska syksyn 2018 kokouksessa ei valintaa saatu tehtyä. Kerhon puheenjohtajaksi valittiin Heli Merja Lumes, varapuheenjohtajaksi Sakari Pesonen, sihteeriksi Jari Vehmaa, kenttämestariksi Kimmo Korpi ja toka-kisa-vastaavaksi Arto Arola. Johtokunta on kokoontunut 4 kertaa sähköposti- ja puhelinyhteyksien lisäksi.

Konkreettisena uutuutena on lennätyspaikalle pystytetty ilmoitustaulu. Uudet nettisivumme löytyvät osoitteesta: <https://vallilanlennokkikerho.fi/>. Sivuja uusitaan tarpeen mukaan pitäen ne mahdollisimman yksinkertaisina. <https://lennokit.net/> -sivuilla on "Vallilan Lennokkikerho tiedottaa" -osio. Vanha <http://valkka.eu> -sivu poistuu käytöstä lähiaikoina.

Toka-liidokkikisat (toka- ja F1AX- liidokkiluokat) ovat siirtyneet kerhomme järjestettäväksi. Kilpailukutsu ensi vuodelle on omien sivujemme lisäksi lennokit.net -sivuilla. Loppukilpailut ovat Jämillä 13.-14.06.2020.

Syyskokous, joka yhdistyksen sääntöjen 11§ mukaan pidetään marraskuun
loppuun mennessä ja jossa valitaan johtokunta sekä päätetään jäsenmaksun
suuruudesta, jätetään tänä vuonna pitämättä. Johtokunta on päättänyt, että
jäsenmaksu säilyy ennallaan vuonna 2020. Jäsenmaksuihin on odotettavissa
korotusta vuonna 2021. Vuoden 2020 jäsenmaksu laskutetaan tammikuussa
jäsenkohtaisilla viitenumeroilla. Laskun eräpäivä on 28.02.2020.

Trafin kutsumana on osallistuttu eri työryhmiin miehittämättömien ilma-alusten
osalta koskien LVM:n lakihanketta ilmailulainsäädännön uudistamiseksi.
Lennokki-
kerhoille ja lennätyspaikoille on tulossa uusia ohjeita perustuen
lennätysturvallisuutta
koskeviin kokemuksiin ja hyviin käytäntöihin.

Suomen Ilmailuliitto ry:n lennokkitoiminnan järjestämiseksi on lennokki-
toimikunta tehnyt esityksen, jota johtokunta on kommentoinut. lennokit.net -
sivuilla
on asiasta ajankohtaista tietoa.

PRH (Patentti- ja rekisterihallitus) on siirtynyt pois yhdistysrekisterinumeron käytöstä ja antanut kaikille yhdistysrekisterinumeron haltijoille uuden Y-tunnuksen, joka hoitaa aikaisemman yhdistysrekisterinumeron virkaa.

Kerhotila ja rakentelun ohjaus toisivat kerhon toimintaan jatkuvuutta. Johtokunta onkin osaltaan käynnistänyt kerhotilan etsinnän ja ohjaajien aktivoinnin. Tilojen osalta ongelmana on vuokratilojen hinta vapailla markkinoilla. Kerhon budjetti ei nykyisellään siihen riitä. Suomen Ilmailuliitto ry:ltä (SIL) onkin päätetty anoa toiminta-avustusta.

Kannustamme kerholaisia miettimään rakenteluun ja säilytykseen sopivia turvallisia kerhotiloja. Vapaista tai vapautuvista tiloista voi ilmoittaa johtokunnalle. Tarkoitus on käsitellä asiaa vuosikokouksessa maaliskuussa 2020. Yhdistyksen toimintaa ei yksinään luo johtokunta, siihen tarvitaan kerholaisten aktiivisuutta eri osa-alueilla (mm. lennätyskentän hoitajat, rakentelukurssien ohjaajat, kilpailujen toimitsijat). Miettikää näitä asioita ja ottakaa osaa toimintaamme! Kaikki ideat ja ehdotukset ovat tervetulleita! 

Koko johtokunnan puolesta ja omasta puolestani toivotan kaikille rauhallista joulunaikaa ja hyviä lennätyksiä vuonna 2020!

*Merja*

Heli Merja Lumes,
puheenjohtaja