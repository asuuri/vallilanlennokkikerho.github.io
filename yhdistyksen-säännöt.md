---
layout: page
title: Yhdistyksen säännöt
permalink: /yhdistyksen-säännöt/
description: Vallilan lennokkikerhon ylläpitämä lennokkikenttä tarjoaa harrastajille mahdollisuuden lennättää Helsingissä. Tutustu yhdistyksen sääntöihin tässä.

keywords: lennokkikenttä, lennokkikerho, Valkka, valkka, Lennokkikerho, lennokkikerho, Lennokkikenttä, lennokkikenttä, Kenttä, kenttä
carousels:
  - images: 
    - image: /images/lennokkikuvia/katossa.jpg
    - image: /images/lennokkikuvia/traineri.jpg
    - image: /images/lennokkikuvia/fokker-dr-1.jpg
    - image: /images/lennokkikuvia/kantti.jpg
    - image: /images/lennokkikuvia/lennokkikerho.png

---



**Säännöt 17.3.2024**

### 1. §

Yhdistyksen nimi on Vallilan Lennokkikerho r.y. ja sen kotipaikka on Helsinki. Yhdistys on Suomen Ilmailuliitto r.y:n jäsenyhdistys.

### 2. §

Yhdistyksen tarkoituksena on ilmailu- ja lennokkiharrastuksen edistäminen erityisesti nuorison keskuudessa. Yhdistyksen virallinen kieli on suomi. Tarkoituksensa toteuttamiseksi yhdistys järjestää rakentelu- ja lennätystapahtumia, näyttelyitä, kokouksia ja kilpailuja.

### 3. §

Toimintansa tukemiseksi yhdistys on oikeutettu ottamaan vastaan avustuksia ja lahjoituksia, järjestämään keräyksiä, arpajaisia ja huvitilaisuuksia asianmukaisilla luvilla sekä harjoittamaan kustannus- ja julkaisutoimintaa.

### 4. §

Hallitus voi hyväksyä yhdistyksen jäseneksi henkilön, joka sitoutuu noudattamaan kerhon sääntöjä.

Yhdistyksen vuosikokous voi hallituksen esityksestä kutsua kunniajäseneksi henkilön, joka on ansiokkaasti osallistunut yhdistyksen toimintaan. Esityksen hyväksymiseen vaaditaan vähintään kolme neljännestä äänestyksessä annetuista äänistä. Yhdistyksellä voi samanaikaisesti olla korkeintaan viisi kunniajäsentä. Myönnetty kunniajäsenyys on voimassa toistaiseksi, kunnes vuosikokous toisin päättää.

Yhdistyksen vuosikokous voi hallituksen esityksestä kutsua kunniapuheenjohtajaksi erityisen ansiokkaalla tavalla puheenjohtajana toimineen henkilön. Esityksen hyväksymiseen vaaditaan vähintään kolme neljännestä annetuista äänistä. Yhdistyksellä voi samanaikaisesti olla vain yksi kunniapuheenjohtaja.

### 5. §

Jokainen jäsen suorittaa kerhoon liittyessään liittymismaksun ja vuosimaksun, jonka suuruuden yhdistyksen vuosikokous määrää. Kunniapuheenjohtaja ja kunniajäsenet ovat vapautettu jäsenmaksuvelvoitteesta.

### 6. §

Hallitus voi erottaa jäsenen, joka haittaa yhdistyksen toimintaa, vahingoittaa sen mainetta tai laiminlyö vuosimaksunsa suorittamisen. Vuosimaksun maksamatta jättänyt jäsen menettää lennokkikentän käyttöoikeuden, kunnes vuosimaksu on jälleen suoritettu. Jäsen katsotaan eronneeksi mikäli hän jättää vuosimaksun maksamatta kahtena peräkkäisenä vuotena.

### 7. §

Hallitus johtaa yhdistyksen toimintaa vuosikokousten välillä. Yhdistyksen hallitukseen kuuluu yhdeksi (1) vuodeksi kerrallaan valittava puheenjohtaja ja neljä muuta jäsentä, jotka valitaan yhdeksi (1) vuodeksi kerrallaan.

Hallituksen toimikausi alkaa heti valinnan tapahduttua. Hallitus valitsee keskuudestaan varapuheenjohtajan, sihteerin ja taloudenhoitajan. Hallitus voi tarvittaessa kutsua sihteerin ja taloudenhoitajan hallituksen ulkopuolelta; tällöin heillä on puheoikeus, mutta ei äänioikeutta.  
Hallitus kokoontuu puheenjohtajan tai hänen estyneenä ollessaan varapuheenjohtajan kutsusta. Hallitus on päätösvaltainen, kun puheenjohtaja tai varapuheenjohtaja ja puolet valituista hallituksen muista jäsenistä on paikalla.

Hallituksen tehtäviä ovat muun muassa:

- johtaa yhdistyksen toimintaa ja panna toimeen yhdistyksen vuosikokouksen päätökset
- hoitaa yhdistyksen varoja ja muuta omaisuutta
- huolehtia kirjanpidosta ja tilinpäätöksen valmistelemisesta
- laatia yhdistyksen toimintakertomus sekä ehdotukset toimintasuunnitelmaksi ja talousarvioksi
- pitää yllä jäsenluetteloa
- edustaa yhdistystä
- kutsua koolle yhdistyksen kokoukset sekä valmistella kokouksessa käsiteltävät asiat
- asettaa tarpeen mukaan alaisuuteensa työryhmiä valmistelemaan ja hoitamaan hallituksen niille antamia tehtäviä.

### 8. §

Yhdistyksen nimen kirjoittaa puheenjohtaja tai hallituksen siihen määräämät toimihenkilöt, kukin erikseen.

### 9. §

Yhdistyksen tilikausi on kalenterivuosi. Tilinpäätöksen ja toimintakertomuksen tulee olla valmiina ennen helmikuun 15. päivää. Toiminnantarkastajan on tarkastettava yhdistyksen hallinto ja tilinpito, ja hänen on toimitettava toiminnantarkastuskertomuksensa sekä lausuntonsa vastuuvapauden myöntämisestä hallitukselle viimeistään 14 vuorokautta ennen vuosikokousta.

### 10. §

Yhdistyksen vuosikokous pidetään vuosittain maaliskuun aikana. Hallitus määrittelee kokousajankohdan ja -paikan.

Ylimääräinen kokous pidetään, kun:

- yhdistyksen kokous niin päättää tai kun hallitus katsoo siihen olevan aihetta tai
- kun vähintään yksi kymmenesosa (1/10) yhdistyksen äänioikeutetuista jäsenistä sitä hallitukselta erityisesti ilmoitettua asiaa varten kirjallisesti vaatii.

Yhdistyksen kokous kutsutaan koolle kirjallisesti vähintään neljätoista (14) päivää ennen kokousta. Kokouskutsussa on mainittava kokouksessa käsiteltävät asiat.

Yhdistyksen vuosikokouksessa käsitellään seuraavat asiat:

1. Kokouksen avaus
2. Kokouksen puheenjohtajan, sihteerin, kahden pöytäkirjantarkastajan ja kahden ääntenlaskijan valitseminen
3. Kokouksen osanottajien sekä laillisuuden ja päätösvaltaisuuden toteaminen
4. Kokouksen työjärjestyksen hyväksyminen
5. Edellisen vuoden tilinpäätöksen, toimintakertomuksen ja tilintarkastajien lausunnon esittäminen
6. Tilinpäätöksen vahvistaminen ja vastuuvapauden myöntäminen
7. Vuosikokousta seuraavan toimikauden toimintasuunnitelman ja talousarvion vahvistaminen
8. Yhdistyksen liittymis- ja vuosimaksujen vahvistaminen seuraavalle toimikaudelle
9. Yhdistyksen puheenjohtajan valitseminen
10. Hallituksen muiden jäsenten valitseminen
11. Toiminnantarkastajan (1) ja hänen varahenkilön (1) valitseminen seuraavalle vuodelle
12. Muut kokouskutsussa mainitut asiat

Mikäli yhdistyksen jäsen haluaa saada jonkin asian yhdistyksen vuosikokouksen käsiteltäväksi, on hänen siitä kirjallisesti ilmoitettava hallitukselle tammikuun 15. päivään mennessä.

### 11. §

Yhdistyksen kokouksissa on jokaisella vuosimaksun suorittaneella jäsenellä yksi ääni. Jäsen ei voi valtakirjalla valtuuttaa toista henkilöä edustamaan häntä vuosikokouksessa.

### 12. §

Yhdistyksen sääntöjen muuttamisesta tai yhdistyksen purkamisesta on päätettävä kahdessa vähintään 15 päivän välein pidettävässä kokouksessa ja päätös on tehtävä kummassakin tapauksessa vähintään 3/4:n ääntenenemmistöllä. Yhdistyksen purkautuessa on sen varat ja arkisto luovutettava viimeisen kokouksen päätöksen mukaisesti yhdistyksen tarkoituksen edistämiseen.

Hallitus voi kokouksessaan määrätä rakentelutilaa ja lennokkikenttää koskevia sääntöjä. Hallituksen määräämät säännöt tulevat voimaan välittömästi.

### 13. §

Muissa kohdin noudatetaan yhdistyslakia.

      {% include carousel.html height="50" unit="%" duration="10" number="1" %}
{% include ohjeet.html %}
