---
layout: page
title: F2B Kilpailut 1 / 2024
permalink: /kilpailut/f2b-2024-1.html
description: Siimohjattujen Taitolennokkien 1. SM-osakilpailu Nummelan lentokentällä lauantaina 15.6.2024 klo 11.00
keywords: Vallilan lennokkikerho, kilpailut, f2b, siimalennokki, siimakilpailu
---

## Kilpailuraportti

### Stunttikauden 2024 avauskisat Nummelassa 15.6.2024

Siimaohjattujen taitolennokkien F2B-luokan ensimmäinen SM-osakilpailu pidettiin Nummelassa hyvien sääolosuhteiden vallitessa. Paikalle oli kuitenkin saapunut vain neljä kisaajaa, joista lisäksi järjestävän seuran Mikko Suokas joutui luovuttamaan teknisten ongelmien takia saamatta ensimmäistäkään kisasuoritusta. Ehkäpä seuraavissa, Kuopion lennokkikerho Kihun järjestämissä kisoissa pääsee jo ilmaankin. Lennokki on sentään vielä ehjä.

Kilpailut voitti Kuopion lennokkikerhoa edustava Tuomas Juutinen näyttävin suorituksin. Lassilan lennokkikerhon Elias Mayer sijoittui varmalla tyylillään toiseksi ja hallitseva Suomen mestari Kai Karma jätettiin tällä kertaa pronssille.

Tuomareina toimivat Veikko Fagerström (Munkkiniemen LK) ja Jussi Frisk (Mellunmäen LK). Tulosten laskemisen hoitivat Heikki Kangasniemi (MeLK) ja Mikko Suokas (VLK) sujuvassa kerhojenvälisessä yhteistyössä. Lisäksi on annettava kiitosmaininta Nummela RC:n puheenjohtaja Sami Ikoselle, joka tuli ystävällisesti avaamaan lennätyspaikalla olevan varastokontin, jotta saatoimme perustaa kisatoimistomme sinne. Pöytä, tuoli ja varjoisa paikka helpottavat suuresti kannettavalla tietokoneella tapahtuvaa tulostenlaskentaa, jolloin virheiden mahdollisuus pienenee ja saamme luotettavia tuloksia jo kisapaikalla. Kaikki tulokset kuitenkin tarkistetaan vielä myöhemmin järjestäjän kotitoimistossa, kuten nytkin tehtiin.

## Kilpailutulokset

| SIJA | NIMI           | Kierros 1 | Kierros 2 | Kierros 3 | Kokonaistulos | SM-%   |
|------|----------------|-----------|-----------|-----------|---------------|--------|
| 1    | Tuomas Juutinen| 1031,50   | 1039,00   | 1028,50   | 2070,50       | 100,00 |
| 2    | Elias Mayer    | 991,00    | 989,50    | 970,00    | 1980,50       |  95,65 |
| 3    | Kai Karma      | 931,00    | 977,00    | 966,00    | 1943,00       |  93,84 |

***
***

### KUTSU SIIMAOHJATTUJEN TAITOLENNOKKIEN 1. SM-OSAKILPAILUUN

**Päivämäärä:** Lauantai 15.6.2024  
**Paikka:** Nummelan lentokentän (EFNU) lennokkipaikka  
**Kilpailun alkamisaika:** klo 11.00  
**Vapaata harjoittelua:** klo 9.00 alkaen  
**Ilmoittautuminen:** Ennen klo 11.00  
**Varapäivä:** Sunnuntai 16.6.2024  
**Kilpailupaikalle ajo:** Hiihtomajan portin kautta  

- **Kilpailuluokka:** F2B  
- **Käytettävät säännöt:** FAI Sporting Code, Section 4 – Aeromodelling Volume F2 Control Line Model Aircraft, 2024 Edition (29.12.2023)  
- **Järjestelyistä vastaava yhteisö ja järjestäjän yhteystiedot:** Vallilan Lennokkikerho r.y. c/o Mikko Suokas  
- **Ilmoittautumistapa ja aikataulu:** Ilmoittautuminen paikan päällä ennen klo 11.00, jolloin kilpailu alkaa  
- **Osanottomaksu, maksutapa ja aikataulu:** Osallistumismaksu 10€, maksetaan ilmoittautumisen yhteydessä paikan päällä  
- **Kilpailun johtaja:** Mikko Suokas, puh. 045 678 0839  

**Muuta:**  
Kansallisena poikkeuksena FAI-säännöistä käytetään kahta (2) tuomaria.  
Ilmoittautuessasi kilpailuun hyväksyt, että nimesi julkaistaan lähtö- ja tuloslistalla ellet sitä erikseen kiellä (GDPR) ja lisäksi lähtö- ja tulostietoja voidaan luovuttaa esimerkiksi median käyttöön ja tilastointiin.  
Tietoja voidaan julkaista vapaasti, julkaisijoina ovat esimerkiksi kilpailun järjestäjä, Suomen Ilmailuliitto ja kansainvälinen Ilmailuliitto FAI sekä Suomen Olympiakomitea.  

Tulostietoja säilytetään määräämättömän ajan. Muita ilmoittautumisen yhteydessä kerättyjä henkilötietoja säilytetään niin kauan kuin on tarpeellista.  
Ilmoittautuneilla on oikeus rajoittaa tietojensa käyttöä ja kilpailijaa pyydetään ilmoittamaan mahdollisista henkilötietoihinsa liittyvistä rajoituksista ilmoittautumisen yhteydessä. Tietojen rajoittaminen voi estää pääsyn kilpailuihin.  
Kilpailijat sitoutuvat olemaan osallistumatta minkäänlaiseen kilpailumanipulaatioon ja kilpailijoiden on noudatettava SM-kilpailuihin osallistuakseen Suomen antidopingsäännöstöä ja kansainvälisen Ilmailuliiton (FAI) antidopingsääntöjä sekä tähän liittyviä ilmailumääräyksiä ja Suomen lakia.

### Ohjeet ja lisätiedot

- **Kilpailupaikan osoite:** Nummelan lentokenttä, Lentokentäntie, 03100 Nummela
- **Ruokailu:** Alueella on kahvio, josta saa ostaa pientä purtavaa ja virvokkeita.
- **Pysäköinti:** Pysäköinti on järjestetty lentokentän läheisyyteen, seuraa opasteita.

[Lisätietoa lajista ja säännöistä](/F2B-lajiesittely/)
